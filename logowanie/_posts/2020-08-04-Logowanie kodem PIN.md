---
title: Logowanie kodem PIN
---

# Logowanie kodem PIN

Logowanie PIN-em jest warte rozważenia, gdyż w pewnym stopniu zwiększa bezpieczeństwo użytkownika. Główną zaletą jest to, że nie trzeba wpisywać hasła przy każdym logowaniu, tym samym zmniejszana jest możliwość podejrzenia hasła przez postronną osobę. PIN daje dostęp tylko do kartoteki w Weles, tylko na komputerze i przeglądarce gdzie został aktywowany.

Kod PIN ustawią Państwo na głównej stronie podglądu właściciela. Opcja ta jest dostępna pod saldami, w sekcji Logowanie przez PIN. W polu PIN prosimy podać numer spełniający wymagania. Po wpisaniu prosimy kliknąć: Ustaw nowy PIN.

![Logowanie kodem PIN](logowaniepin1.png)

Okno kartoteki zostanie załadowane ponownie, sekcja Logowanie przez PIN zmieni wygląd. Wyświetli się status Logowanie przez PIN aktywne. Poniżej wyświetli się Login oraz Kod autoryzacyjny. Kod ten wykorzystają Państwo tylko do logowań za pomocą PIN-u na nowym urządzeniu/przeglądarce. Jeśli chcą Państwo uruchomić logowanie na nowym urządzeniu/przeglądarce, wystarczy kliknąć Zapamiętaj PIN na tym urządzeniu/przeglądarce.

![Logowanie kodem PIN](logowaniepin2.png)

Strona logowania w przeglądarce, gdzie aktywowano logowanie PIN-em, zmieni tytuł i wygląd. Państwa login powinien być zapamiętany więc aby się zalogować, wystarczy wpisać PIN i kliknąć Zaloguj.

![Logowanie kodem PIN](logowaniepin3.png)

W każdej chwili mogą Państwo powrócić do klasycznego logowania hasłem, wystarczy kliknąć przycisk: Domyślna strona logowania. A będąc na domyślnej stronie, powrócić do logowania PIN-em przez kliknięcie przycisku: Zaloguj przez PIN.

![Logowanie kodem PIN](logowaniepin4.png)

![Logowanie kodem PIN](logowaniepin5.png)